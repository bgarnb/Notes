Μερικές πρακτικές συμβουλές κυρίως για το χρονικό διάστημα της συγγραφής της διατριβής, της υποστήριξης και της ανακήρυξης. Με βάση τη δική μου εμπειρία το διάστημα αυτό είναι το πιο δύσκολο γιατί συνήθως χρειάζεται:
-	Πολύς χρόνος και ηρεμία για να δουλέψεις που συνήθως δεν έχεις.
-	Δημόσιες σχέσεις! Χρειάζεται, όσο είναι δυνατό, προσωπική γνωριμία με τα μέλη της 7μελούς πριν την υποστήριξη του διδακτορικού.
-	Προσωπικός χειρισμός στα διαδικαστικά πριν και μετά την υποστήριξη γιατί διαφορετικά μπορεί να διπλασιαστεί ο χρόνος που απαιτείται. Εσείς θέλετε να τελειώσετε, για τους υπόλοιπους είναι απλά μια ακόμα υποστήριξη - ανακήρυξη…
-	Καλή προετοιμασία στην παρουσίαση γιατί πρέπει σε μικρό χρονικό διάστημα να πεις τα βασικά δυνατά σημεία της διατριβής και να πείσεις τους ακροατές. -Πάρτε χαρτί και μολύβι για να σημειώσετε τις ερωτήσεις γιατί εγώ δεν είχα και ελπίζω να τα θυμήθηκα όλα όσα με ρώτησαν.
-	Θα βοηθούσε επίσης κάποιο άλλο πρόσωπο να σημείωνε όλα τα σχόλια της επταμελούς γιατί χρειάζεται για τη σύνταξη του πρακτικού
-	Το πρακτικό με τις υπογραφές τυπικά το στέλνει η γραμματεία αλλά με το ταχυδρομείο μπορεί να αργήσει. Προσωπικά χρησιμοποίησα courier.
-	Ελέγξτε διεξοδικά το κείμενο της διατριβής πριν το τελειώσετε αλλά μην το παρακάνετε γιατί όσο και να το βλέπεις πιθανό να θέλεις να γράψεις καλύτερα κάποια πράγματα. Αν υπάρχει χρόνος, αφήστε ένα διάστημα και κοιτάξτε μετά με καθαρό μυαλό άλλη μία. Μετά την υποστήριξη γίνονται διορθώσεις – όχι όμως σημαντικές μέχρι να ανεβεί στο ΕΚΤ.
-	Η διατριβή ανεβαίνει στο ΕΚΤ για έγκριση και μετά η γραμματεία τους στέλνει ένα χειρόγραφο. Στη δική μου περίπτωση το έστειλα μόνη μου με διεύθυνση αποστολέα το Ιόνιο
-	Ένα χειρόγραφο και η ηλεκτρονική μορφή πάνε επίσης και στη βιβλιοθήκη.
-	Όλα αυτά πρέπει να γίνουν πριν την ανακήρυξη σε διδάκτορα.
Η γενική εμπειρία από το διδακτορικό είναι ενδιαφέρουσα και δημιουργική, αν και δεν θα το συνιστούσα σε κάποιον που δεν το θέλει πραγματικά. Συχνά αισθάνεται απογοητευμένος ή μπερδεμένος αλλά οκ, συμβαίνει στους περισσότερους… Γενικά η εκπόνηση διδακτορικού είναι μια διαδικασία αναζήτησης. Όλα ξεπερνιούνται με πολύ διάβασμα, αλλά και επιμονή και υπομονή. Περισσότερο δύσκολο από το να καταλάβει κάποιος τι κάνει και να το εξερευνήσει σε βάθος είναι να το γράψει.

 Καλή Επιτυχία!
